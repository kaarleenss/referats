# <center>RĪGAS TEHNISKĀ UNIVERSITĀTE</center>

   <center>Datorzinātnes un informācijas tehnoloģijas fakultāte</center><br>
  <center>Informācijas tehnoloģijas institūts</center>
<br>
<br>
<br>
<br>

<center><b>Kārlis Sīmanis</b></center>

<center>Informācijas tehnoloģijas studiju programmas students</center>
<center>221RDB221</center>
<br>
<br>
<br>
<br>

## <center>AUTONOMAIS TRANSPORTS</center>

<center>KURSA DARBS PROGRAMMĀ IEVADS STUDIJU NOZARĒ</center>

<br>
<br>
<br>
<br>
<br>
<div align="right">Zinātniskais vadītājs: Profesors, katedras vadītājs</span></div><br>
<div align="right">Jānis Grabis</span></div>
<br>
<br>
<br>
<br>
<br>
<br>
<br>
<div align="center"><b>RĪGA 2022</b></div>
<br>
<br> 

<div style="page-break-after: always"></div>


# <center>Saturs</center>

1. Ievads<br>
    1.1 Autonomā transporta priekšvēsture<br>
    1.2. Autonomā transporta nozīmība<br>
    1.3. Referāta mērķis<br>
2. Pamatjēdzieni
3. Temata izvērsts izklāsts un analīze<br>
    3.1. Autonomo transportlīdzekļu iedalījums līmeņos.<br>
    3.2. Autonomais transports ārpus sauszemes.<br>
    3.3. Autonomie sabiedriskā transporta risinājumi.<br>
    3.4. Autonomais transports privāto automašīnu sfērā.<br>
    3.5. Autopilota funkcija aviācijā.<br>
    3.6. Datu apkopojums par autonomo transportu.
4. Secinājumi
5. Bibliogrāfija


 
  #  <center>1. Ievads</center>
  
  ## <center>1.1. Autonomā transporta priekšvēsture</center>
  
  Autonomais transports ir samērā aktuāla tēma mūsdienu sabiedrībā. Lai arī šīs nozares aktualitāte strauji pieaug, tās pirmsākumi ir meklējami jau 14. gadsimtā. 1500. gados itāļu izgudrotājs Leonardo da Vinči izveidoja ratus, kuri spēja paši kustēties uz priekšu pateicoties atsperēm, bez ārēju spēku iedarbības.
  20.gadsimta sākumā ir meklējami bezpilota transportlīdzekļu pirmsākumi. 1925. gadā Ņujorkā, ASV Frensiss P. Houdina izveidoja pirmo autonomā automobiļa konceptu, kura darbību nodrošināja pults, kura uz auto sūtīja radiosignālus, tādā veidā ietekmējot transportlīdzekļa kustību. Lai arī tas veica tikai 19 kilometru garu distanci starp Brodveju un Piekto avēniju, kuras noslēgumā sadūrās ar citu automašīnu, tas kļuva par pirmo transporta līdzekli, kuram nebija vadītāja.
  20.gadsimta 80. gados vācietis Ernsts Dikmans pārveidoja Mercedess-Benz busiņu par autonomu transportlīdzekli, kura darbību nodrošināja iebūvēts dators, kameras un sensori. 1987. gadā transportlīdzeklis veica savu pirmo ceļojumu uz vēl neatklātas E40 automaģistrāles posma, kurā spēja sasniegt ātrumu līdz pat 90 km/h. 1995. gadā pilnveidotāks Dikmaņa automobiļa modelis veica aptuveni 1700 km garu ceļu ceļā no Bavārijas līdz pat Dānijai. Ceļojuma laikā transportlīdzeklis sasniedza ātrumu līdz pat 175 km/h. Pēc šī ceļojuma tālāka šīs tehnoloģijas attīstība pieprasīja parāk lielus finansiālos līdzekļus, tādēļ projekts tika pārtraukts.
  Tomēr sauszemes transports nav vienīgais transporta veids, kurā var novērot autonomos transportlīdzekļus. MQ-1B Predator ir ASV militāro spēku radīts drons, kurš savu pirmo lidojumu veica 1995. gadā. Tas spēj patstāvīgi ievākt informāciju un veikt uzbrukumus. Lai arī pašā dronā nesēž pilots, tas tiek kontrolēts no kādas tuvākās gaisa spēku bāzes.
  1980.gados darbībā tika palaisti arī pirmie bezpilota zemūdens izpētes transportlīdzekļi, kuru galvenais uzdevums bija ievākt datus par zemūdens reljefu.
  
 ![Davinki](https://editions.covecollective.org/sites/default/files/chronology-uploads/cart.jpg)
 <center>Leonardo da Vinči pašbraucošie rati.</center>  
 
 ## <center> 1.2. Autonomā transporta nozīmība</center>
 
 Autonomā transporta nozīmība mūsdienās kļūst arvien lielāka. Autonomie transportlīdzekļi palīdzēs samazināt cilvēku apdraudējumu uz ceļiem, atvieglos uzņēmumu darba spēka izmaksas, kā arī samazinās ceļojumā pavadīto laiku. Autonomā transporta attīstība spēs nodrošināt dažādu jaunu automatizācijas risinājumu pielietošanu uzņēmumu loģistikā un darbībā. 
 
 ##  <center>1.3. Referāta mērķis</center>
 
 Šī referāta mērķis ir paskaidrot autonomo transportlīdzekļu darbību un pamatot to nozīmīgumu mūsdienu sabiedrībā.
 
 # <center>2. Pamatjēdzieni</center>
 
  **Autonomais transports** - transporta veids, kurā transportlīdzeklis spēj veikt visas savas funkcijas bez cilvēka iesaistes, izmantojot dažādus līdzekļus, kā kameras, sensorus un dažādu veidu datu tīklus.
 <br>
 
  **Drons** - bezpilota lidaparāts, kura darbību nodrošina dažāda veida iebūvēti sensori. Tie pārvietojas pa iepriekš ieprogrammētiem maršrutiem vai ar vadības pults palīdzību.
 <br>
 
  **E40 automaģistrāle** - lielceļš, kas savieno 5 Eiropas un 5 Āzijas valstis.
 <br>
 
  **Automašīna** - četru riteņu transportlīdzeklis, kas spēj pārvadāt nelielu daudzumu cilvēku, un darbojas ar dzinēja palīdzību.
 <br>
 
  **Autopilots** - ierīce, kas nodrošina automātisku kuģu, lidaparātu, automašīnu un kosmosa kuģu vadību.
 <br>
 
  **5G tīkls** - 5. paaudzes telekomunikāciju plašsaziņas līdzekļu tīkls.
 <br>
 
  **Aplikācija** - programmatūra, kas nodrošina lietotāja ievadītās darbības ar datora palīdzību.
 <br>
 
  **Programmatūra** - datora izmantotās programmas un cita informācija, ar ko var operēt.
 <br>
 
  **Atjauninājums** - kāda procesa vai programmatūras jaunākas versijas pielietojums.
  
  <div style="page-break-after: always"></div>


# <center> 3. Temata izvērsts izklāsts un analīze.</center>

## <center>3.1. Autonomo transportlīdzekļu iedalījums līmeņos.</center>

Autonomie transportlīdzekļi iedalās 6. līmeņos:

 0. līmenis - transportlīdzeklis nespēj patstāvīgi veikt nevienu no savām funkcijām, un tā darbību  pilnībā nodrošina cilvēka iesaiste.
 1. līmenis - transportlīdzeklis asistē transportlīdzekļa vadītāju, palīdzot pilotam stūrēt, palielināt ātrumu vai bremzēt atsevišķos ceļa posmos.
 2. līmenis - transportlīdzeklis spēj patstāvīgi pārvaldīt ātruma izmaiņas, kā arī veikt bremzēšanu, taču tā darbību ir nepieciešams uzraudzīt pilotam un nepieciešamības gadījumā tam ir jāpārņem vadība.
 3.  līmenis - transportlīdzeklis spēj pilnībā patstāvīgi veikt visas savas funkcijas, taču atsevišķos gadījumos tam ir nepieciešama periodiska pilota iesaiste.
 4.  līmenis - transportlīdzeklis spēj lielākoties pilnvērtīgi veikt savas funkcijas bez cilvēka palīdzības.
 5. līmenis - transportlīdzeklis pārvietojas pilnībā autonomi, sazinoties ar citiem autonomiem transportlīdzekļiem, tādā veidā izvairoties no sastrēgumiem un negadījumiem, un veidojot lokālu autonomo transportlīdzekļu tīklu.
<br>

Pašreiz cilvēki ikdienā, lielākoties, saskaras ar 0. līmeņa vai 1. līmeņa transportlīdzekļiem. Pie 0. līmeņa transporta pieder lielākā daļa automašīnu ar iekšdedzes dzinēju, kā arī tādi transportlīdzekļi, kā velosipēdi, skrejriteņi un motocikli.
 Pie 1. līmeņa pieder transportlīdzekļi ar kruīza kontroli. Šāda funkcija ir, lielākoties, novērojama transportlīdzekļos ar automātisko ātruma pārnesuma kārbu. 
 Pie 2. līdz 4. līmeņa transportlīdzekļiem pieder mūsdienu jaunākās un inovatīvākās automašīnas. Uzņēmuma "Tesla" automašīnas kalpo kā spilgts piemērs šī līmeņa transportam. Tās izmanto dažādus ārējos sensorus, lai patstāvīgi veiktu noteiktus ceļa posmus, taču ik pa laikam mašīna izvada paziņojumu, kurā lūdz vadītāja iesaisti. Pretējā gadījumā mašīna apstājas un pārtrauc savu darbību.
    5.līmeņa automašīnas ir nākamā autonomā transporta attīstības pakāpe. Tās nodrošinās pilnībā autonomu bezpilota autovadīšanu. Šīs inovācijas ātrāku iekļaušanu mūsdienu sabiedrībā kavē samērā lēnā 5G interneta tīkla ieviešana. Pašreizējais 4G tīkls nenodrošina pietiekami ātru datu pārraides ātrumu, lai mašīna spētu veikt visas funkcijas patstāvīgi. 5G datu pārraides ātrums ļaus šādām mašīnām sazināties savstarpēji savā starpā, veidojot lokālu transportlīdzekļu tīklu. Transportlīdzekļi spēs viens otram paziņot par sastrēgumiem uz ceļa, bīstamiem ceļu posmiem, ātruma ierobežojumiem un citiem apstākļiem, kuriem līdz šim būtu bijusi nepieciešama cilvēka iesaiste.
   Šādu inovāciju ieviešana nodrošinās izaugsmi dažādos ar loģistiku saistītos jautājumos. Piemēram, uzņēmumi būs spējīgi izpildīt dažādus pasūtījumus ar mazāku cilvēku darba spēku. Preces no rūpnīcas būs jāiekrauj transportlīdzeklī, kas izmantojot gan 5G, gan lokālo tīklu spēs atrast ātrāko un efektīvāko ceļu, lai nogādātu preci galapunktā pie pircēja. Līdzīgu pieeju 2021. gadā sāka testēt ASV bāzētā picēriju ķēde "Dominos" sadarbībā ar uzņēmumu "Nuro". Sistēmas koncepts bija pavisam vienkāršs. Patērētājs caur "Dominos" aplikāciju savā viedtālrunī izvēlas "Nuro's R2" opciju, kā sev vēlamo preču piegādes veidu. Pēc samaksas par produktu, automobilis kopā ar pasūtītajām precēm sāk ceļu. Nonākot pie pircēja, tas aicina tam ievadīt aplikācijā norādīto PIN kodu, lai tiktu pie pasūtītajām precēm. Kad pasūtījums ir saņemts, transportlīdzeklis atgriežas savā norādītajā bāzes punktā. 
     ![Pašbraucošo auto līmeņi](https://newsroom.intel.com/wp-content/uploads/sites/11/2018/04/levels-of-automated-driving-infographic.jpg)
       <center>Transportlīdzekļu autonomijas līmeņi.</center>


   
## <center>3.2. Autonomais transports ārpus sauszemes. </center>
   
   Tomēr sauszemes transportlīdzekļi nav vienīgie, kuri tiek izmantoti dažādu preču piegādei ar salīdzinoši nelielu cilvēku iesaisti. 2022. gada vasarā elektroniskās tirzniecības uzņēmums "Amazon" paziņoja par jaunu preču piegādes veidu. Sākot no 2022. gada jūlija, pircēji atsevišķās vietās Amerikas Savienotajās Valstīs var saņemt savas pasūtītās preces ar dronu palīdzību. Šie droni ir aprīkoti ar modernākajām tehnoloģijām, padarot tos par vieniem no visadvancētākajiem pasaulē. Tie spēj nogādāt preci no noliktavas līdz pircējam aptuveni stundas laikā, kā arī pārvadāt līdz pat aptuveni 2,2 kg smagas kravas.
   
## <center> 3.3. Autonomie sabiedriskā transporta risinājumi. </center>
   
   Arī sabiedriskais transports piedzīvos attīstību pateicoties automatizēta transporta risinājumiem. 2017. gadā Ķīnā tika demonstrēts pirmais pilnībā autonomais tramvajs, kas pārvietojas, neizmantojot sliedes. Šāds transporta risinājums kalpos kā drošāks un energoefektīvāks sabiedriskā transporta veids.
  ![Ķīnas pašbraucošie tramvaji](https://hips.hearstapps.com/pop.h-cdn.co/assets/17/23/1496766412-gettyimages-692510354.jpg)
  <center>Ķīnas pašbraucošais tramvajs</center>
   
## <center>3.4. Autonomais transports privāto automašīnu sfērā.</center>
   
   Transporta inovācijas ir iespējams novērot ne tikai uzņēmumos un sabiedriskā transporta jautājumos. Arī privāto automašīnu uzņēmumi pamazām savās jaunākajās automašīnās sāk ieviest autopilota funkciju. Spilgtākais no šiem piemēriem ir uzņēmuma "Tesla" radītie elektromobiļi, no kuriem katram ir iebūvēta autopilota funkcija. Šī funckija tika pakāpeniski ieviesta sākot ar 2014. gada oktobri, kad tā tika piedāvāta uzņēmuma "Model S" automašīnām, kā papildus komplektācija. 2015. gada oktobrī 7. mašīnas programmatūras versija jau spēja patstāvīgi likt automobilim turēties savā joslā, tomēr tam vēljoprojām bija nepieciešama periodiska pilota iesaiste. Jaunākie automašīnu programmatūras atjauninājumi ļauj mašīnai apstāties pie luksoforiem vai ceļazīmēm, taču šīm funkcijām vēl pastāv dažādas kļūmes, pie kuru izlabošanas uzņēmums strādā. Uzņēmuma mērķis ir būt pirmajiem pilnībā autonomo automašīnu ražotājiem privāto transportlīdzekļu tirgū.
   Lai arī "Tesla" visstraujāk attīsta savas tehnoloģijas, viņi nav vienīgie, kuri vēlas savā produkcijā ieviest autonomos transportlīdzekļus. Vācijas autouzņēmuma "Mercedes" S klases automobiļiem piemīt atsevišķās jomās labāka autopilota programmatūra kā "Tesla". "Mercedes" automašīnas spēj patstāvīgi izmainīt savu ātrumu, pārvietoties starp braukšanas joslām, kā arī palīdzēt šoferim vadīt auto. Automašīnas ievāc datus par apkārt esošajiem transporta līdzekļiem - to atrašanās vietu un ātrumu, lai noteiktu vai ir pietiekami droši mainīt braukšanas joslu. Tās spēj ievērot ceļa zīmju ierobežojumus, vadīties pēc luksofora signāliem, kā arī iestatīt braukšanas ātruma limitu ceļos ar citādāku segumu.
   
   ![Mercedes S klases automobiļa 2023. gada modelis](https://images.drive.com.au/driveau/image/upload/c_fill,h_720,w_1280/q_auto:eco/f_auto/v1/cms/uploads/wacjgvqfxq6osl29esud)
 <center>Mercedes S klases automobiļa 2023. gada modelis.</center>  
 
## <center>3.5. Autopilota funkcija aviācijā.</center>
   
   Bieži vien ir dzirdēts arī par autopilota funkciju izmantošanu lidmašīnās. Tomēr šis autopilota veids nav tāds pats, kā automašīnu autopilots. Ja atsevišķas mūsdienu autopilota programmatūras automašīnās ir spējīgas padarīt transportlīdzlīdzekli par gandrīz pilnībā autonomu, tad lidmašīnās situācija ir citādāks. Lidmašīnu autopilota galvenā funkcija ir noturēt stabilu stāvokli gaisa telpā, lai pilotam nebūtu nepārtraukti jāmaina dažādu sistēmu ievade. Autopilota darbības laikā lidmašīna turās vienmērīgā augstumā, kā arī ievēro vienmērīgu ātrumu, taču tā pati nevar izmainīt savu trajektoriju. Autopilota funkcija lidmašīnās nevar pārņemt pilnu vadību pār lidaparātu un tā drīkst darboties tikai pilotu uzraudzībā, jo sistēmas kļūdas vai arī pilota neuzmanības dēļ kontrole pār lidaparātu var tikt zaudēta, un tādā veidā var ciest transporlīdzeklī esošā krava.
   
## <center>3.6. Datu apkopojums par autonomo transportu.</center>
   
   Lai arī autonomā transporta tehnoloģija ir nākotne, līdzšinējie dati liecina par to, ka cilvēku entuziasms pret šādu pārvietošanās veidu nav īpaši liels. Kā liecina "Advocates for Highway and Auto Safety" veiktā aptauja, aptuveni 75% aptaujāto personu labprātāk izvēlētos paši vadīt automašīnu nevis paļauties uz autopilota funkciju. "BCG" un "World Economic Forum" aptauju dati liecina, ka 50% no 1260 aptaujātajiem cilvēkiem no 10 valstīm nejustos droši, braucot pašbraucošā transporta līdzeklī. 30% no aptaujātajiem teica, ka paši izbauda braukšanas procesu, savukārt, 27% nav pietiekami informēti par šāda veida tehnoloģijām, tādēļ nevēlas tām līdz galam uzticēties. Tā kā autopilota funkcija pašreizējā automašīnu tirgū ir ekskluzīva īpašība, tad nav pārsteigums, ka 25% no aptaujātajiem kā galveno izvairīsanās iemeslu no autonomā transporta minēja nevēlēšanos maksāt par šādas papildu funkcijas pievienošanu savam auto. Pārsteidzoši, ka 23% minēja uztraukumu par potenciāliem kiberuzbrukuma draudiem automobilim, kā galveno autonomā transporta neizmantošanas iemeslu. Šādu datu iemesls visticamāk ir izskaidrojams ar tehnoloģijas nepārtraukto izmainīšanos un attīstību. Arī drošības aspekts ir neatņemama šīs modernās tehnoloģijas sastāvdaļa. 2020. gadā veiktais "AAA" pētījums liecina, ka lielākā daļa pašbraucošo transportlīdzekļu vadības sistēmas saskaras ar dažāda veida kļūmēm ik pēc 8 jūdzēm jeb aptuveni 13 kilometriem. "The National Law Review" veiktais pētījums liecina par 9,1 satiksmes negadījumu uz 1 miljonu nobrauktām jūdzēm jeb aptuveni 1,6 kilometru.
   
 ![Dati](https://1800injured.care/wp-content/uploads/2022/03/customer-concerns-on-self-driving-cars.svg)
 <center>BCG un World Economic Forum veiktās aptaujas dati.</center>  
   
# <center> 4. Secinājumi. </center>
   
   Autonomais transports ir viens no aizraujošākajiem un interesantākajiem tematiem mūsdienu  tehnoloģiju pasaulē. Tā ieviešana atvieglos daudzu cilvēku dzīvi un ikdienu, kā arī samazinās cilvēka izraisīto negadījumu ietekmi uz sabiedrību. Lai arī ir šai nozarei ir nepieciešams liels ieguldījums, tā ir daudzsološa un strauji attīstās. Cilvēki nevēlas vēl uzticēties šai tehnoloģijai, jo tā, viņuprāt, nav pietiekami izpētīta un attīstīta. Pie šādu transporta līdzekļu izstrādes ir jāveic vēl diez gan daudz darba saistībā ar to programmatūras uzlabošanu, taču pēdējā laika uzlabojumi ir pierādījuši, ko šāda veida transporta līdzekļi spēj. Šīs nozares attīstība agrāk likās, kā fantastika, taču tā arvien straujāk kļūst par realitāti.
   
<div style="page-break-after: always"></div>

   
# <center>5. Bibliogrāfija. </center>
   1. The History of autonomous vehicles, how they have evolved since the first prototypes.: https://www.bbva.ch/en/news/the-history-of-autonomous-vehicles-how-they-have-evolved-since-the-first-prototypes/ <br>
   2. The Man Who Tested the First Driverless Car in 1925 Had a Bizarre Feud With Harry Houdini.: https://jalopnik.com/the-man-who-tested-the-first-driverless-car-in-1925-had-1792312207 <br>
   3. The man who invented the first self-driving car (in 1986).: 
 https://www.politico.eu/article/delf-driving-car-born-1986-ernst-dickmanns-mercedes/<br>
   4. History of Autonomous cars.:
https://www.tomorrowsworldtoday.com/2021/08/09/history-of-autonomous-cars/<br>
   5. MQ-1B Predator.:
 https://www.af.mil/About-Us/Fact-Sheets/Display/Article/104469/mq-1b-predator/<br>
   6. Autonomous Underwater Vehicles (AUVs): Their past, present and future contributions to the advancement of marine geoscience.:
    https://www.sciencedirect.com/science/article/pii/S0025322714000747<br>
   7.  The Fascinating Design History of the Domino’s DXP Pizza Delivery Vehicle.:
  https://www.thedrive.com/news/34640/the-fascinating-design-history-of-the-dominos-dxp-pizza-delivery-vehicle<br>
   8. Prime Air: Amazon officially rolls out drone delivery to customers.:
   https://www.zdnet.com/article/prime-air-amazon-brings-drone-delivery-to-customers/<br>
   9. How trackless trams could help revitalize city suburbs.:
      https://www.weforum.org/agenda/2022/09/trackless-trams-help-revitalize-suburbs/<br>
   10. Big Bets and Broken Promises: A Timeline of  Tesla's Self-Driving Aspirations.:  https://www.consumerreports.org/autonomous-driving/timeline-of-tesla-self-driving-aspirations-a9686689375/<br>
   11. It's Not Just Tesla: 5 Cars With Self-Driving Features.:
   https://www.makeuseof.com/not-just-tesla-cars-with-self-driving-features/<br>
   12. Autopilot.:
   https://www.skybrary.aero/articles/autopilot<br>
   13. Self-driving car accident statistics.:
 https://1800injured.care/self-driving-car-accident-statistics/<br>
   14. 24 Self-Driving Car Statistics & Facts.:
  https://carsurance.net/insights/self-driving-car-statistics/<br>


